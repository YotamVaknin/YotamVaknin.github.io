{"data":{"site":{"siteMetadata":{"title":"האתר של יותם","author":"יותם וקנין"}},"markdownRemark":{"id":"5d274e11-e9f2-5489-8de3-2c8f4a8e4665","excerpt":"…","html":"<h2>חלק רביעי - תורת שדות קוונטית</h2>\n<h3>מה זו תורת שדות קוונטית</h3>\n<p>בחלק הזה אנחנו נאסוף את כל מה שלמדנו כדי לקבל את תורת השדות הקוונטית. התהליך יהיה מעט ארוך, אבל המטרה שלי בו היא להתחיל ממשוואת קליין גורדון שאותה כבר ראינו:</p>\n<p>$$ \\ddot{\\psi} = -\\nabla ^2 \\psi +m^2 \\psi$$</p>\n<p>ולכתוב את תורת השדות שמקבלים אם מקוונטטים אותה. הפרטים האלו דווקא לא מאוד מעניינים, ולתחושתי החלק המהותי נגמר כבר בחלק ב׳ של סדרת הכתבות האלו, אבל אני רוצה לקשר את הכל למה שנלמד בקורסים, ולהבין ביחד מנין מגיעה אותה משוואה שראינו כבר בחלק א:</p>\n<p>$$ \\psi= \\int \\frac{d^3 p}{(2 \\pi)^3} \\frac{1}{\\sqrt{2 E}} \\left[ \\hat{a}_p e^{ipx}+\\hat{a}_p^{\\dagger} e^{-ipx} \\right]$$</p>\n<h3>ההמילטוניאן המלא של הטבע בשלוש פיסקאות</h3>\n<p>לפני שאנחנו מתחילים לדבר על אופרטור השדה, ועל הלגרניזאן, ועל תורת השדות הקוונטית,  בואו נחשוב רגע על שאלה שאנחנו כבר יודעים את התשובה אליה. בתורת השדות הקוונטית, התורה שמתארת את כל האינטרקציות בין כל החלקיקים בטבע, איך נראה ההמילטוניאן?</p>\n<p>אתם עלולים לחשוב שאני קופץ לסוף ושזו שאלה מוגזמת. איך לעזאזל אנחנו יכולים לדעת בשלב הזה, מבלי לדעת מה האינטרקציות, מבלי לדעת מה השדות, ומבלי לדעת שום דבר על המערכת, איך נראה ההמילטוניאן שלה?</p>\n<p>אבל האמת היא, שאנחנו כבר יודעים <strong>בדיוק</strong> איך נראה ההמילטוניאן שלה, והוא:</p>\n<p>$$ H = \\sum E_s a^\\dagger _{s}   a _s $$</p>\n<p>כאשר הסכום הוא על כל המצבים בעלי אנרגיה מוגדרת. הבנו? יופי, כי זו נקודה חשובה! ההמילטוניאן תמיד יראה כך. ההמילטוניאן הוא אופרטור האנרגיה, ובבסיס האנרגיה הוא תמיד יראה בדיוק אותו הדבר. אנחנו אמנם לא יודעים מה הבסיס, ולכן אנחנו לא באמת יודעים שום דבר על ההמילטוניאן הזה, אבל ההמילטוניאן יתן לנו את האנרגיה של החלקיקים בכל אחד מהמצבים האפשריים במרחב ההילברט שלנו. </p>\n<h3>תאוריה קלאסית</h3>\n<p>עכשיו כשאנחנו יודעים מה ההמילטוניאן הקוונטי, נרצה למצוא את ההמילטוניאן הקלאסי. המשוואה שאותה אנחנו רוצים יכולה הייתה להיות כל משוואת גלים יחסותית, אבל כדי שהכל יישאר פשוט אני אשתמש במשוואת קליין-גורדון הממשית:</p>\n<p>$$ \\ddot{\\psi} = \\nabla ^2 \\psi - m^2 \\psi$$</p>\n<p>כדי לקוונטט אותה, אנחנו צריכים להפוך אותה לתאוריה בשפה של משוואות המילטון, כלומר למצוא המליטוניאן שמשוואת קליין-גורדון היא משוואת התנועה שלו. יש כמובן דרכים סכמטיות לעשות את זה, אבל תרשו לי לדלג עליהן ולשלוף את התשובה מהשרוול:</p>\n<p>$$ H = \\int d^3x (\\frac{1}{2}\\Pi^2 +\\frac{1}{2}(\\nabla \\psi)^2 - \\frac{1}{2}m^2\\psi^2), $$ </p>\n<p>כאשר $\\psi$ הוא השדה, ו-$\\Pi$ הוא התנע הצמוד שלו. </p>\n<p>ברגע הזה הגענו לנקודה קצת מורכבת דידקטית עבורי. מי שכבר ראה את תורת השדות אמור להתרגש, בעוד שמי שרואה אותו בפעם הראשונה אמור להיות מבולבל מאוד. כדי לפתור את זה, אני מצד אחד אדלג על חלק  מהפרטים ואשאיר אותם לכתבה נפרדת, ומצד שני אפתח את משוואות התנועה בצורה לא סטנדרטית שמתאימה לפרספקטיבה שלקחנו עד עכשיו. אני מקווה שזה יאפשר לכולם לעקוב ולהנות להנות.</p>\n<p>לביטוי שקיבלנו אין משמעות בפני עצמו, כי המילטוניאן צריך להגיע עם משוואות תנועה. משוואות התנועה שלו צריכות להיות שקולות למשוואות תנועה של לגרנזיאן כלשהו, שאותו לא כתבתי במפורש. אם כותבים במפורש לגרנזיאן שמשוואות התנועה שלו הן משוואות קליין גורדון, מקבלים בדיוק את ההמילטוניאן שלמעלה, עם משוואות תנועה קצת שונות ממשוואות המילטון.</p>\n<p>בכוונה לא כתבתי עד עכשיו במה השדה תלוי, אבל הגיעה השעה. השדה הוא פונקציה של המרחב, כלומר $\\psi(x,y,z,t)$, וכמו השדה החשמלי הוא מקבל ערך בכל נקודה במרחב. מהזווית של משוואות תנועה קלאסיות, אפשר לומר שיש לנו משתנה דינאמי לכל נקודה במרחב, ואנחנו רוצים לקדם את כולם יחד. האינטרגל הוא פשוט סכום על כל ההמילטוניאנים השוניים של כל הנקודות השונות במרחב. הנגזרת המרחבית יוצרת אינטרקציה בין נקודות קרובות במערכת.</p>\n<p>זה נשמע סביר שבניגוד למערכת קלאסית רגילה שבה ${ Q, P } = 1$</p>\n<p>אבל אל חשש(!), כי גם למערכת הזו ניתן להגדיר סוגרי פואסון עם כל התכונות שאנחנו רגילים אליהן, בשינוי קל. ההמילטוניאן שלנו מתאר </p>\n<h3>קידום בזמן</h3>\n<p>נשתמש במשוואת הייזנברג עליה למדנו בחלק ב׳, כדי להראות איך האופרטורים $a _s$ ו-$a^\\dagger _s$ מתקדמים בזמן. בגלל שאנחנו יודעים מה ההמילטוניאן, זו נעשית שאלה יחסית פשוטה:</p>\n<p>$$ \\frac{d}{dt} a _s = -i [a _s , H] =-i E _s [a _s, a^\\dagger _s]a _s= -iE _s a _s$$</p>\n<p> במילים אחרות, משוואת התנועה של $a _s$ היא:</p>\n<p>$$ a _s (t) = a _s e ^ {-itE _s} $$</p>\n<p>ועל ידי צימוד נקבל את השוואות עבור $a^\\dagger _s$.</p>\n<h4>תודות</h4>","frontmatter":{"title":"מבוא לתורת השדות חלק ד׳","date":"April 29, 2019"}}},"pageContext":{"isCreatedByStatefulCreatePages":false,"slug":"/QFT-part-4/","previous":{"fields":{"slug":"/QFT-part-3/"},"frontmatter":{"title":"מבוא לתורת השדות חלק ג׳"}},"next":null}}