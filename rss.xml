<?xml version="1.0" encoding="UTF-8"?><rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0"><channel><title><![CDATA[האתר של יותם]]></title><description><![CDATA[האתר של יותם]]></description><link>https://yotamvaknin.github.io/</link><generator>RSS for Node</generator><lastBuildDate>Wed, 01 May 2019 18:21:05 GMT</lastBuildDate><item><title><![CDATA[מבוא לתורת השדות חלק ד׳]]></title><description><![CDATA[…]]></description><link>https://yotamvaknin.github.io//QFT-part-4/</link><guid isPermaLink="false">https://yotamvaknin.github.io//QFT-part-4/</guid><pubDate>Mon, 29 Apr 2019 21:00:00 GMT</pubDate><content:encoded>&lt;h2&gt;חלק רביעי - תורת שדות קוונטית&lt;/h2&gt;
&lt;h3&gt;מה זו תורת שדות קוונטית&lt;/h3&gt;
&lt;p&gt;בחלק הזה אנחנו נאסוף את כל מה שלמדנו כדי לקבל את תורת השדות הקוונטית. התהליך יהיה מעט ארוך, אבל המטרה שלי בו היא להתחיל ממשוואת קליין גורדון שאותה כבר ראינו:&lt;/p&gt;
&lt;p&gt;$$ \ddot{\psi} = -\nabla ^2 \psi -m^2 \psi$$&lt;/p&gt;
&lt;p&gt;ולכתוב את תורת השדות שמקבלים אם מקוונטטים אותה. הפרטים האלו דווקא לא מאוד מעניינים, ולתחושתי החלק המהותי נגמר כבר בחלק ב׳, אבל אני רוצה לקשר את הכל למה שנלמד בקורסים, ולהבין ביחד מנין מגיעה אותה משוואה שראינו כבר בחלק א:&lt;/p&gt;
&lt;p&gt;$$ \psi= \int \frac{d^3 p}{(2 \pi)^3} \frac{1}{\sqrt{2 E}} \left[ \hat{a}_p e^{-ipx}+\hat{a}_p^{\dagger} e^{ipx} \right]$$&lt;/p&gt;
&lt;p&gt;אז מה שאנחנו נעשה יהיה להתחיל ממשוואה קלאסית, לקוונטט אותה, ולמצוא את הפתרון של אופרטור השדה. בגלל שאנחנו עובדים בתמונת הייזנברג, קידום בזמן של אופרטור השדה שקול לפתור של כל הדינמיקה של המערכת.&lt;/p&gt;
&lt;h3&gt;ההמילטוניאן המלא של הטבע בשלוש פיסקאות&lt;/h3&gt;
&lt;p&gt;לפני שאנחנו מתחילים לדבר על אופרטור השדה, ועל הלגרניזאן, ועל תורת השדות הקוונטית,  בואו נחשוב רגע על שאלה שאנחנו כבר יודעים את התשובה אליה. בתורת השדות הקוונטית, התורה שמתארת את כל האינטרקציות בין כל החלקיקים בטבע, איך נראה ההמילטוניאן?&lt;/p&gt;
&lt;p&gt;אתם עלולים לחשוב שאני קופץ לסוף ושזו שאלה מוגזמת. איך לעזאזל אנחנו יכולים לדעת בשלב הזה, מבלי לדעת מה האינטרקציות, מבלי לדעת מה השדות, ומבלי לדעת שום דבר על המערכת, איך נראה ההמילטוניאן שלה?&lt;/p&gt;
&lt;p&gt;אבל האמת היא, שאנחנו כבר יודעים &lt;strong&gt;בדיוק&lt;/strong&gt; איך נראה ההמילטוניאן שלה, והוא:&lt;/p&gt;
&lt;p&gt;$$ H = \sum E_s a^\dagger _{s}   a _s $$&lt;/p&gt;
&lt;p&gt;כאשר הסכום הוא על כל המצבים בעלי אנרגיה מוגדרת. הבנו? יופי, כי זו נקודה חשובה! ההמילטוניאן תמיד יראה כך. ההמילטוניאן הוא אופרטור האנרגיה, ובבסיס האנרגיה הוא תמיד יראה בדיוק אותו הדבר. אנחנו אמנם לא יודעים מה הבסיס, ולכן אנחנו לא באמת יודעים שום דבר על ההמילטוניאן הזה, אבל ההמילטוניאן יתן לנו את האנרגיה של החלקיקים בכל אחד מהמצבים האפשריים במרחב ההילברט שלנו. &lt;/p&gt;
&lt;h3&gt;תאוריה קלאסית&lt;/h3&gt;
&lt;p&gt;עכשיו כשאנחנו יודעים מה ההמילטוניאן הקוונטי, נרצה למצוא את ההמילטוניאן הקלאסי. המשוואה שאותה אנחנו רוצים יכולה הייתה להיות כל משוואת גלים יחסותית, אבל כדי שהכל יישאר פשוט אני אשתמש במשוואת קליין-גורדון הממשית:&lt;/p&gt;
&lt;p&gt;$$ \ddot{\psi} = \nabla ^2 \psi - m^2 \psi \ \ \  (1)$$&lt;/p&gt;
&lt;p&gt;כדי לקוונטט אותה, אנחנו צריכים להפוך אותה לתאוריה בשפה של משוואות המילטון, כלומר למצוא המליטוניאן שמשוואת קליין-גורדון היא משוואת התנועה שלו. יש כמובן דרכים סכמטיות לעשות את זה, אבל תרשו לי לדלג עליהן ולשלוף את התשובה מהשרוול:&lt;/p&gt;
&lt;p&gt;$$ H = \int d^3x (\frac{1}{2}\Pi^2 +\frac{1}{2}(\nabla \psi)^2 + \frac{1}{2}m^2\psi^2),  ֿ\ \ \ (2)$$ &lt;/p&gt;
&lt;p&gt;כאשר $\psi$ הוא השדה, ו-$\Pi$ הוא התנע הצמוד שלו. &lt;/p&gt;
&lt;p&gt;ברגע הזה הגענו לנקודה קצת מורכבת דידקטית עבורי. מי שכבר ראו את תורת השדות לא אמורים להתרגש, בעוד שמי שלא אמורים להיות מאוד מבולבלים מהאינטגרל שיש בתוך ההמילטוניאן. כדי לפתור את זה, אני אדלג על חלק  מהפרטים ואשאיר אותם לכתבה נפרדת, אבל בכל זאת אפתח את משוואות התנועה, בצורה קצת לא סטנדרטית, ושמאוד תתאים לפרספקטיבה שלנו עד כה. אני מקווה שזה יאפשר לכולם לעקוב ולהנות.&lt;/p&gt;
&lt;p&gt;יכולנו לפתח את ההמילטוניאן הזה ואת משוואות התנועה שלו מתוך לגרנזיאן, והיינו מקבלים בדיוק את אותה התוצאה שאני אתאר עכשיו. אבל אפשר לחשוב על משוואות התנועה כמשהו שאנחנו רשאים &lt;strong&gt;להגדיר&lt;/strong&gt;, על ידי קביעה של סוגרי הפואסון בין השדה והתנע הצמוד שלו. זה הרי סתם מודל, ואנחנו יכולים לבחור את ההתנהגות שלו כרצוננו, השאלה תהיה רק אם הוא מתאים לדרישות שלנו ולא מכיל סתירות.&lt;/p&gt;
&lt;p&gt;בכוונה לא כתבתי עד עכשיו במה השדה תלוי, אבל הגיעה השעה. השדה הוא פונקציה של המרחב, כלומר $\psi(x,y,z)$, וכמו השדה החשמלי הוא מקבל ערך בכל נקודה במרחב. מהזווית של משוואות תנועה קלאסיות, אפשר לומר שיש לנו משתנה דינאמי לכל נקודה במרחב, ואנחנו רוצים לקדם את כולם יחד. האינטרגל הוא פשוט סכום על כל ההמילטוניאנים השונים של כל הנקודות השונות במרחב. הנגזרת המרחבית יוצרת אינטרקציה בין נקודות קרובות במערכת. &lt;/p&gt;
&lt;p&gt;מפה זה נשמע סביר שבניגוד למערכת קלאסית רגילה שבה $\{ Q, P \} _{P.B.} = 1$, אנחנו נגדיר במערכת שלנו ,שמתארת דינאמיקה אינפיניטיסימאלית, דווקא את סוגרי הפואסון:&lt;/p&gt;
&lt;p&gt;$$\{ \psi(\textbf{r} _1) , \Pi(\textbf{r} _2) \} _{P.B.} = \delta (\textbf{r} _1-\textbf{r} _2)$$&lt;/p&gt;
&lt;p&gt;זה מסתדר אפילו סתם משיקולי יחידות, אם נשים לב שהמשתנה הדינאמי שלנו הוא לא $\psi$ ממש, אלא אינטגרל שלו על נפח קטן מאוד. אם נציב את היחס הזה במשוואות התנועה נקבל:&lt;/p&gt;
&lt;p&gt;$$\dot{\psi} = \{ \psi , H \} _{P.B.} = \Pi$$&lt;/p&gt;
&lt;p&gt;$$\dot{\Pi} = \{ \Pi , H \} _{P.B.} = \nabla ^2 \psi - m^2\psi$$&lt;/p&gt;
&lt;p&gt;החישוב הזה דורש אינטגרציה בחלקים רק פעם אחת, ובעיקר משתמש בלינאריות של סוגרי פואסון. אני מממליץ להסתכל לרגע חזק על ההמילטוניאן עד שאתם מצליחים לראות שהחישוב הזה מסתדר. הנקודה החשובה היא, ששתי המשוואות ביחד הופכות עבור השדה למשוואת קליין-גורדון:&lt;/p&gt;
&lt;p&gt;$$ \ddot{\psi} = \dot{\Pi} =\nabla ^2 \psi - m^2\psi$$ &lt;/p&gt;
&lt;p&gt; כלומר אלו סוגרי פואסון וההמילטוניאן הנכונים. &lt;/p&gt;
&lt;h3&gt;קוונטיזציה&lt;/h3&gt;
&lt;p&gt;עכשיו כשיש לנו תאוריה קלאסית עם משוואות תנועה יחסותיות, אנחנו נשתמש בה כדי להרכיב תאוריה קוונטית עם אותן משוואות תנועה באמצעות הליך הקוונטיזציה של דיראק עליו למדנו בחלק ב׳. אנחנו נגדיר שני אופרטורים קוונטים $\psi, \Pi$ עם יחס החילוף:&lt;/p&gt;
&lt;p&gt;$$ [\psi(\textbf{r} _1), \Pi(\textbf{r} _2)] = i \{ \psi(\textbf{r} _1) , \Pi(\textbf{r} _2) \} _{P.B.}  = i  \delta (\textbf{r} _1-\textbf{r} _2)$$&lt;/p&gt;
&lt;p&gt;ואם נקדם אותה בזמן באמצעות ההמילטוניאן (2), אז ברשותנו תאוריה קוונטית, שמתארת שדה בכל נקודה במרחב, ומתקדמת בזמן על פי משוואת קליין-גורדון. &lt;/p&gt;
&lt;p&gt;הבעיה היא שכדי לדבר על תאוריה ספציפית, אנחנו לא יכולים רק להגדיר את האופרטורים האלה, אלא אנחנו צריכים לקשר אותם למרחב הילברט ספציפי, ולתאר בדיוק מה המצבים המדידים שלנו. שימו לב שבשלב הזה הצטברו לנו מספר דיי גדול של תנאים - משוואות תנועה קלאסיות, קוונטיות, המילטוניאן קלאסי וקוונטי, ויחסי חילוף.&lt;/p&gt;
&lt;p&gt;ייתכן שאין דרך לאחד את כל הדברים האלה במרחב הילברט אחד. בתורת השדות זו בדרך כלל לא בעיה, אבל כשעושים תהליך דומה בתורת המיתרים מגלים שב-4 מימדים אין דרך לקוונטת את התאוריה, ופותרים את זה על ידי כתיבת התאוריה ב-24 מימדים, שזה סביר לגמרי ואין בזה שום בעיה.&lt;/p&gt;
&lt;p&gt; אנחנו נניח שכל מה שהנחנו עד עתה תקף, ונראה לאיזה מן אופרטורים זה יוביל אותנו. אם לא נקבל סתירה בשום שלב, אז הצלחנו לקוונטת את משוואת קליין-גורדון וקיבלנו תורת שדות קוונטית. &lt;/p&gt;
&lt;h3&gt;אופרטור השדה&lt;/h3&gt;
&lt;p&gt;נשים לב שאנחנו יודעים כבר בדיוק מה התשובה ומה האופרטור המתאים, וזה אופרטור השדה שכתוב בתחילת הכתבה. אבל אנחנו רוצים לנסות לראות אם הוא האופרטור היחידי שיכול לקיים את הדרישות שלנו עד כה. אנחנו לא נוכיח את זה עד הסוף, אבל אנחנו לכל הפחות נבין ביחד מנין כל חלק הגיע.&lt;/p&gt;
&lt;p&gt;כמו שראינו בחלק ג׳, לא משנה איזה אופטור $\psi$ הוא בדיוק, נוכל לכתוב אותו על ידי אופרטורי הסולם. אנחנו יודעים שההמילטוניאן הוא מסדר שני באופרטורים האלה, והוא גם מסדר שני בשדה, ולכן אנחנו מסיקים שהשדה יאלץ להיות מסדר ראשון באופרטורים האלה. בנוסף, נאלץ את השדה להיות הרמיטי או אנטי הרמיטי, בגלל שההמילטוניאן הרמיטי ומכיל את השדה בריבוע. בסך הכל נקבל בנתיים:&lt;/p&gt;
&lt;p&gt;$$ \psi (x,y,z)= \sum _s f(x,y,z) a _s \pm (f(x,y,z))^* a^\dagger _s \ , $$&lt;/p&gt;
&lt;p&gt;כאשר $f$ זו פונקציה מרוכבת כללית.&lt;/p&gt;
&lt;h3&gt;מרחב המצבים&lt;/h3&gt;
&lt;p&gt;תורת השדות שלנו היא ניסיון לתאר חלקיקים קוונטים באמצעות משוואות גלים, אולי הייתי צריך לומר את זה קודם. מרחב המצבים שלנו יהיה לכן חלקיקים חופשיים בעלי תנע מוגדר. זה לא רעיון ברור מאליו, אבל מרגע שהוא נאמר זה נשמע סביר. במובנים מסויימים זו המשמעות של חלקיק, ווקטור מצב מדיד של תנע מוגדר, ולכן אופרטורי הסולם פשוט יעבירו אותנו בין מצבי תנע שונים. המצב $\left| p \right&gt;$ יהיה חלקיק בעל תנע $\vec{p}$ ומסה $m$, ולכן אנרגיה $E^2 = p^2 + m^2$. נסמן את היחס הזה ב-$E _p$, והוא מאפשר לנו לכתוב מחדש את ההמילטוניאן:&lt;/p&gt;
&lt;p&gt;$$ H = \int  E_p a^\dagger _p a _p d^3p $$&lt;/p&gt;
&lt;p&gt;כאשר החלפנו את הסכום לאינטגרל משום שאנחנו מניחים שהתנע רציף. אנחנו נעשה את אותה החלפה לגם לשדה. &lt;/p&gt;
&lt;h3&gt;קידום בזמן של השדה&lt;/h3&gt;
&lt;p&gt;הקידום בזמן של השדה יעזור לנו למצוא את $f$ שאותה אנחנו מחפשים. נשתמש במשוואת הייזנברג עליה למדנו בחלק ב׳, כדי להראות איך האופרטורים $a _p$ ו-$a^\dagger _p$ מתקדמים בזמן. בגלל שאנחנו יודעים מה ההמילטוניאן, זו נעשית שאלה יחסית פשוטה:&lt;/p&gt;
&lt;p&gt;$$ \frac{d}{dt} a _p= -i [a _p , H] =-i E _p [a _p, a^\dagger _p]a _p= -iE _p a _p$$&lt;/p&gt;
&lt;p&gt; במילים אחרות, משוואת התנועה של $a _p$ היא:&lt;/p&gt;
&lt;p&gt;$$ a _p (t) = a _p e ^ {-itE _p} $$&lt;/p&gt;
&lt;p&gt;ועל ידי צימוד נקבל את מהשוואות עבור $a^\dagger _p$. נשים לב שביחד, המשוואות האלה מראות שההמילטוניאן המקורי שלנו אינו תלוי בזמן. נציב את התובנה הזו בשדה ונקבל:&lt;/p&gt;
&lt;p&gt;$$ \psi (x,y,z,t)= \int d^3p\left[ f(x,y,z) a _p e^{-iE _pt} \pm (f(x,y,z))^* a^\dagger _p e^{iE _p t} \ \right], $$&lt;/p&gt;
&lt;p&gt;אבל חוץ ממשוואת הייזנברג, השדה שלנו מקיים גם את משוואת קליין-גורדון הקלאסית:&lt;/p&gt;
&lt;p&gt;$$ \ddot{\psi} = \nabla ^2 \psi -m^2 \psi$$&lt;/p&gt;
&lt;p&gt;בגלל הצורה שבה כתבנו את השדה, הצבה שלו במשוואה הופכת מיד למשוואה דיפרנציאלית עבור $f$ שקל מאוד לפתור עם גל מישורי:&lt;/p&gt;
&lt;p&gt;$$ -E^2 _p f  = \nabla^2 f-m^2 f \Rightarrow f(x,y,z)= A _p e^{\pm i (\vec{p}\cdot \vec{r})}$$&lt;/p&gt;
&lt;p&gt;כאשר $A _p$ הוא מקדם נרמול כללי. כדי שזה באמת יהיה פתרון, התנע צריך לקיים את יחס התנע-אנרגיה היחסותי, כלומר $E^2 = p^2 + m^2$. נשים לב שזו דרישה של המשוואה הדיפרנציאלית, ולא משהו שהכנסנו בצורה מלאכותית לתאוריה. &lt;/p&gt;
&lt;h3&gt;אופרטור השדה הסופי&lt;/h3&gt;
&lt;p&gt;וזהו. סיימנו. נותר להוכיח עוד כמה נקודות קטנות, כמו האם הפאזה של $f$ צריכה להיות חיובית או שלילית (זה לא משנה), האם $\psi$ הרמיטי או אנטי-הרמיטי, ומה מקדם הנרמול של $f$. אם מחשבים את התנע באמצעות $\dot{\psi} = \Pi$ ומציבים ביחס החילוף שהגדרנו להם, מקבלים שהשדה הרמיטי ואת מקדם הנרמול המתאים. בסך הכל נקבל:&lt;/p&gt;
&lt;p&gt;$$ \psi= \int \frac{d^3 p}{(2 \pi)^3} \frac{1}{\sqrt{2 E _p}} \left[ \hat{a}_p e^{-ipx}+\hat{a}_p^{\dagger} e^{ipx} \right]$$&lt;/p&gt;
&lt;p&gt;כאשר הפעם $xp = E _pt - \vec{x}\cdot \vec{p}$, כמו שמקובל בתורת השדות. &lt;/p&gt;
&lt;h3&gt;כמה קצוות וסיכום אופטימי&lt;/h3&gt;
&lt;p&gt;התהליך שעשינו הוא רק כמעט מושלם. זרקנו כמה הנחות לא הכרחיות מדי פעם, ובעיקר הסתרתי מכם שהמודל שלנו לא לחלוטין חסר סתירות. אם מציבים את השדה בחזרה בהמיטוניאן הקלאסי, לא מקבלים את גרסתו הקוונטית. עם כל זה אפשר להתמודד. מגדירים את ההמילטוניאן עד כדי קבוע שלא משפיע על הדינמיקה (משום ששינוי של האנרגיה בקבוע לא משנה את הדינאמיקה), ואז מקבלים בדיוק את ההמילטוניאן שהנחנו מלכתחילה.&lt;/p&gt;
&lt;p&gt;ובכל אופן, יש לנו מודל! ואנחנו יכולים לשאול איתו שאלות כמו ״מה יהיה ערך התצפית של השדה, עבור חלקיק עם תנע מסוים״, זה פשוט הגודל:&lt;/p&gt;
&lt;p&gt;$$ \left&amp;#x3C; p \right|\psi(x,y,z,t) \left| p \right&gt;$$&lt;/p&gt;
&lt;p&gt; שאותו אתם ממש יכולים לחשב עכשיו. אנחנו גם יכולים להשתמש במודל הזה כדי לקדם חבילות גלים בזמן. כדי להפוך אותו לקצת יותר מעניין, אנחנו נצטרך להוסיף צימודים בין שדות שונים, כלומר להוסיף להמילטוניאן איברים שמערבים מצבי אנרגיה שונים ולא רק ״סופרים את האנרגיה״. בתאוריות כאלה נוכל לקדם בזמן מערכות מורכבות של חלקיקים, ולראות איך חלקיק אחד הופך לאחר, ואיך כוחות פועלים בין חלקיקים. אנחנו גם נצטרך לשנות במקרה כזה את משוואות התנועה הקלאסיות. &lt;/p&gt;
&lt;p&gt;זה נושא סבוך וטכני, אבל הוא כולו מתבסס על אותו הרעיון. משוואות התנועה לשדות מוגבלות בגלל טרנסופרמצית לורנץ׳, אז בואו ננסה לקוונטט אותן בצורה חכמה כדי לקבל את תאורית השדות הקוונטית היחידה שיכולה לתאר את הטבע. &lt;/p&gt;
&lt;h4&gt;תודות&lt;/h4&gt;</content:encoded></item><item><title><![CDATA[מבוא לתורת השדות חלק ג׳]]></title><description><![CDATA[חלק שלישי - קוונטיזציה שניהקוונטיזציה שניה זו אמנם לא צורה של קוונטיזציה, ולכן מעתה אנחנו נקרא לכל הסיפור הזה מרחב פוק (Fock…]]></description><link>https://yotamvaknin.github.io//QFT-part-3/</link><guid isPermaLink="false">https://yotamvaknin.github.io//QFT-part-3/</guid><pubDate>Sun, 28 Apr 2019 21:10:00 GMT</pubDate><content:encoded>&lt;h2&gt;חלק שלישי - קוונטיזציה שניה&lt;/h2&gt;
&lt;p&gt;קוונטיזציה שניה זו אמנם לא צורה של קוונטיזציה, ולכן מעתה אנחנו נקרא לכל הסיפור הזה מרחב פוק (Fock) ומצבי פוק, אבל זה טריק מתמטי מאוד אלגנטי שתורת השדות תמיד נכתבת באמצעותו, כי זה מכוער מדי לעשות כל דבר אחר.&lt;/p&gt;</content:encoded></item><item><title><![CDATA[מבוא לתורת השדות חלק ב׳]]></title><description><![CDATA[…]]></description><link>https://yotamvaknin.github.io//QFT-part-2/</link><guid isPermaLink="false">https://yotamvaknin.github.io//QFT-part-2/</guid><pubDate>Sun, 28 Apr 2019 21:00:00 GMT</pubDate><content:encoded>&lt;h2&gt;חלק שני - קוונטיזציה&lt;/h2&gt;
&lt;p&gt;קוונטיזציה היא תהליך של הפיכת תורה קלאסית לתורה קוונטית.&lt;/p&gt;
&lt;p&gt;בחלק הבא, אני מתכוון לדבר על ״קוונטיזציה שניה״. ״קוונטיזציה שניה״ היא בכלל לא צורה של קוונטיזציה, ולטעמי ראוי היה לקרוא לה ״בחירה לא איומה של מרחב ההילברט שלך״. אבל היא נקראת ״קוונטיזציה שניה״. אז כדי שתאמינו לי שבאמת לא מדובר בתהליך של קוונטיזציה, אנחנו צריכים להבין ביחד מה תהליך של קוונטיזציה כן כולל.&lt;/p&gt;
&lt;p&gt;בקוונטיזציה אנחנו לוקחים תאוריה קלאסית, ומייצרים ממנה באופן מלאכותי תאוריה קוונטית עם אותן משוואות תנועה. כדי להבין מה זה אומר, נזכר לרגע שעבור משוואת שרדינגר של חלקיק בפוטנציאל $V(X)$, קל מאוד להוכיח שמתקיים:&lt;/p&gt;
&lt;p&gt;$$ \frac{d}{dt} \left&amp;#x3C; X\right&gt; = \frac{\left&amp;#x3C; P \right&gt;}{m}, \frac{d}{dt}\left&amp;#x3C;P\right&gt; = -\frac{\partial \left&amp;#x3C;V\right&gt;}{\partial X} $$ &lt;/p&gt;
&lt;p&gt;כאשר הסוגריים המשולשים מייצגים את ערכי התצפית. מהזווית של משוואת שרדינגר, למשוואה הזו אין משמעות ללא הסוגריים המשולשים, אבל  בכתבה הזו אנחנו ניתן משמעות למשוואות כאלו, ונקבל ביטויים מהצורה:&lt;/p&gt;
&lt;p&gt;$$\frac{d}{dt}X = \frac{P}{m} $$&lt;/p&gt;
&lt;p&gt;כשוויון בין אופרטורים (שתלוים בזמן). נשים לב שזו בדיוק משוואת התנועה הקלאסית! כלומר המערכת הזו, שיש לה משוואות תנועה  קוונטיות, מקיימת באותו הזמן את משוואות התנועה הקלאסיות. &lt;strong&gt;המערכת היא קוונטית וקלאסית באותו הזמן!&lt;/strong&gt; וזו בדיוק המשמעות של קוונטיזציה, לקחת תאוריה קלאסית, ולייצר באמצעותה תאוריה קוונטית עם אותן משוואות תנועה.&lt;/p&gt;
&lt;p&gt;איך זה מתקשר לתורת השדות? בחלק הקודם למדנו שתורת היחסות הפרטית מגבילה את משוואות משוואות התנועה של תאוריות יחסותיות שמתארות גלים, והמשוואות האלו הן משוואות ברגמן-שווינגר. דוגמה למשוואה כזו היא משוואת קליין גורדון:&lt;/p&gt;
&lt;p&gt;$$ \ddot{\psi} = \nabla ^2 \psi - m^2 \psi$$&lt;/p&gt;
&lt;p&gt;המשוואה הזו מתארת את ההתפתחות בזמן של $\psi$, שהוא השדה שלנו, אבל היא לא אומרת איזה מן אובייקט $\psi$ צריך להיות. בתורה הקלאסית, $\psi$ יהיה פונקציה סקאלרית.  קוונטיזציה מאפשרת לייצר מתאוריה סקאלרית כזו תורה קוונטית, עם ווקטורים ואופרטורים והכל, &lt;strong&gt;בלי לשנות את משוואות התנועה!&lt;/strong&gt; וזו הנקודה החשובה, כי לא משנה מה בדיוק נעשה, התאוריה שלנו חייבת לקיים משוואת ברגמן-שווינגר. תורת היחסות דורשת את זה. אבל מצד שני, כדי לכתוב תורה קוונטית, אנחנו חייבים שמצבים יצברו פאזה לפי האנרגיה שלהם, כלומר שהמערכת תקיים את משוואת שרדינגר. קוונטזציה של משוואות ברגמן-שווינגר תאפשר לנו ליצור תאוריה שבה שני הדברים מתקיימים ביחד, ומשוואות התנועה יהיו באותו הזמן משוואות הגלים ה״קלאסיות״, ומשוואת שרדינגר הקוונטית. &lt;/p&gt;
&lt;h3&gt;תמונת הייזנברג&lt;/h3&gt;
&lt;p&gt;כשהייזנברג ניסה לקוונטת את הטבע, הוא כלל לא חשב על ווקטורים במרחב הילברט. הייזנברג בחר בכלל להסתכל על האופרטורים, וניסה לחשב כיצד הם מתקדמים בזמן. ״אבל מה זה אומר בכלל שאופרטורים מתקדמים בזמן?״ אתם שואלים ובצדק. נשים לב למשוואה הבאה:&lt;/p&gt;
&lt;p&gt;$$ \left\langle \psi\left(t\right)\mid A\mid\psi\left(t\right)\right\rangle =\left\langle \psi\left(t=0\right)\right\rvert e^{iHt/\hbar}Ae^{-iHt/\hbar}\left\lvert \psi\left(t=0\right)\right\rangle  $$&lt;/p&gt;
&lt;p&gt;המשוואה הזו יכולה להתפרש בשני אופנים. הראשון והסטנדרטי, שנקרא תמונת שרדינגר, היא לומר שווקטור המצב מתקדם בזמן, והאופרטור נותר קבוע. בכל רגע אפשר להשתמש באופרטור כדי למדוד את ערך התצפית, על ידי ״סגירה״ שלו עם ווקטור המצב ברגע הנכון.&lt;/p&gt;
&lt;p&gt;אבל בגלל שהווקטורים שלנו הם אוביקטים יחסית מופשטים, לא ברור מאליו שמי שמתקדם בזמן הוא הווקטור. איזנברג חשב על האופרטורים כאובייקט שמשתנה עם הזמן, ולכן משוואת הקידום בזמן שלו היא :&lt;/p&gt;
&lt;p&gt;$$ A\left(t\right)=e^{iHt/\hbar}Ae^{-iHt/\hbar} $$&lt;/p&gt;
&lt;p&gt;או בגרסה אינפיניטיסימאלית, שנקראת גם משוואת הייזנברג:&lt;/p&gt;
&lt;p&gt;$$ \dot{A}=\frac{1}{i \hbar}\left[A,H\right] $$&lt;/p&gt;
&lt;p&gt;כדי להוכיח אותה, בוחרים $t$ קטן ופותחים את האקספוננט לטור. זו משוואת התנועה ב״תמונת הייזנברג״, בניגוד ל״תמונת שרדינגר״ שבה משוואת התנועה היא משוואת שרדינגר.  שתי המשוואות שקולות לחלוטין. בהמשך הכתבה אנחנו נוכיח דווקא את השקילות בין המשוואה הזו למשוואות התנועה הקלאסיות, פשוט כי זה יותר קל.&lt;/p&gt;
&lt;p&gt;כדי לעשות את זה, נזדקק גם לזהות האלגברית הבאה, שנכונה לאופרטורים $A, B$ שהקומוטטור שלהם הוא סקאלר:&lt;/p&gt;
&lt;p&gt;$$ \left[A,f\left(A,B\right)\right]=\frac{\partial f}{\partial B}\left[A,B\right] \ \ \ (1)$$&lt;/p&gt;
&lt;p&gt;ההוכחה שלה יחסית פשוטה, והיא כוללת לפתוח את הפונקציה לטור באופרטורים $A,B$. אני אכתוב אותה במפורש בכתבה נפרדת כדי לא להסיח את דעתנו.&lt;/p&gt;
&lt;h3&gt;תזכורת הכרחית על מכאניקה המילטונית&lt;/h3&gt;
&lt;p&gt;כדי לסיים את ההוכחה, אנחנו צריכים לדבר קצת על מכניקה המילטונית קלאסית. מכניקה המילטונית משתמשת בלגרניזאן כדי להגדיר את התנע $P$, ואת ההמילטוניאן $H$ ומספרת לנו שמשוואות התנועה של הגדלים האלה הן:&lt;/p&gt;
&lt;p&gt;$$ \dot{Q} = \frac{\partial H}{\partial P} $$&lt;/p&gt;
&lt;p&gt;$$ \dot{P} = -\frac{\partial H}{\partial Q}  $$&lt;/p&gt;
&lt;p&gt;כאשר ההמילטוניאן הוא גודל שתלוי ב-$P$ ו-$Q$. בגלל הסימטריה היפה של המשוואות האלו, אפשר להגדיר את סוגרי פואסון:&lt;/p&gt;
&lt;p&gt;$$ \{ A,B \}_{P.B.}  = \frac{\partial A}{\partial Q} \frac{\partial B}{\partial P} - \frac{\partial A}{\partial P} \frac{\partial B}{\partial Q}$$&lt;/p&gt;
&lt;p&gt;הגדרה שמרגישה מעט תמוה במבט ראשון, אבל אם מציבים כל פונקציה שתלויה במיקום $Q$ ובתנע $P$ בתוך סוגרי פואסון מקבלים:&lt;/p&gt;
&lt;p&gt;$$ \frac{d}{dt}F\left(Q,P\right)=\frac{\partial F}{\partial Q}\dot{Q}+\frac{\partial F}{\partial P}\dot{P}=\left\{ F\left(Q,P\right),H\right\} _{P.B.} $$&lt;/p&gt;
&lt;p&gt;מקסים! קשה שלא להבחין בדימיון בין המשוואה הזו למשוואת הייזנברג שכתבנו למעלה עם הקומוטטור, כאשר ההבדל הוא בדיוק ה-$i\hbar$ שמתאר את ההתקדמות הקוונטית. אבל אף על פי שיש פה שתי משוואות מאוד דומות, בגלל שסוגרי פואסון והקומוטטור הם אובייקטים מתמטיים שונים כל כך, לא ברור שיש דרך לקשר בין שתי התוצאות הללו. &lt;/p&gt;
&lt;p&gt;לסוגרי פואסון יש כמה כללים אלגברים נוספים שהופכים אותם לכלי מאוד אלגנטי לחקור מערכות שיש להן המילטוניאן ותלויות בגדלים מורכבים. אני עוצר את עצמי ומשאיר את הפרטים לכתבה אחרת. הזהות היחידה שתהיה חשובה עבורנו היא הזהות הבאה:&lt;/p&gt;
&lt;p&gt;$$ \{ Q, H\} _{P.B.} = \frac{\partial H}{\partial P} \{Q, P\} _{P.B.} \ \ \ (2) $$&lt;/p&gt;
&lt;p&gt;שצריכה מיד להזכיר את (1), ואותה כמעט טריוויאלי להוכיח מתוך ההגדרה. זהות דומה יש כמובן גם עבור התנע, והמשמעות שלה תהיה ברורה בקרוב.&lt;/p&gt;
&lt;h3&gt;המילטוניאן של אופרטורים&lt;/h3&gt;
&lt;p&gt;עכשיו הגיע הרגע. אנחנו הולכים ללמוד איך מבצעים קוונטיזציה של תורה קלאסית. כדי לעשות זאת, אנחנו צריכים לדמיין שיש לנו מערכת קלאסית של אופרטורים, כלומר המילטוניאן שמתאר כיצד אופרטורים משתנים בזמן. אנחנו נגדיר את יחס החילוף בין האופרטורים , ועל ידי בחירה נכונה שלו נקבל שמשוואות התנועה שקולות למשוואות הייזנברג. בתהליך אנחנו נקבל במתנה שיחס החילוף שהגדרנו גם אינו תלוי בזמן.&lt;/p&gt;
&lt;p&gt;נתחיל. כמו שאמרתי, נניח שיש לנו המילטוניאן $H$ שתלוי במשתנה והתנע הצמוד שלו ב-$\psi, \Pi$ אבל עתה &lt;strong&gt;נניח שהם אופרטורים במקום ווקטורים&lt;/strong&gt;, ונניח שעדיין מתקיימות עבורם משוואות המילטון. אין סיבה שלא לעשות את זה. הגזירה לפי אופרטורים עלולה להרגיש קצת מלוכלכת, אבל להגדיר אותה בצורה סבירה זה תהליך פשוט שלא צריך להסיח את דעתנו. משוואות התנועה של האופרטורים האלו הן משוואות המילטון, ובאמצעות משוואה (2) נוכל לכתוב אותן בצורה קצת אחרת:
$$ \frac{d}{dt}\psi = \{ \psi, H (\psi, \Pi) \}_{P.B.} = \frac{\partial H}{\partial \Pi} \{\psi,\Pi \}_{P.B.} \ \ \ (3)$$&lt;/p&gt;
&lt;p&gt;משום שאנחנו עוסקים בתאוריה של אופרטורים, יש להם גם יחס חילוף. אם נניח לרגע שיש לנו שליטה באופרטורים שמתארים את התאוריה שלנו, אז נוכל לבחור אותם כך שהם יקיימו:&lt;/p&gt;
&lt;p&gt;$$ \left\{ \psi,\Pi \right\} _{P.B.}=\frac{1}{i \hbar}\left[\psi,\Pi \right] $$&lt;/p&gt;
&lt;p&gt;נקבל על ידי חיבור של (1) ו-(3) שמשוואת התנועה של האופרטורים היא:&lt;/p&gt;
&lt;p&gt;$$ \dot{\psi}=\frac{\partial H}{\partial \Pi}\left\{ \psi,\Pi \right\} _{P.B.}=\frac{1}{i\hbar}\frac{\partial H}{\partial \Pi}\left[\psi,\Pi \right]=\frac{1}{i\hbar}\left[\psi,\Pi\right]$$&lt;/p&gt;
&lt;p&gt;וזו משוואת הייזנברג! כלומר קיבלנו שמשוואת המילטון ומשוואת הייזנברג הן בדיוק אותה המשוואה. אני מקווה שאתם מתרגשים כמו שאני מתרגש! מכלל פשוט מאוד - הגדרה נכונה של יחסי החילוף, וניצול זהויות אלגבריות ממבניים מתמטיים מאוד שונים (סוגרי פואסון על מרחב הפאזה, קומוטטור על אופרטורים לינארים במרחב הילברט), קיבלנו במתנה תאוריה שהיא גם קוונטית וגם קלאסית באותו הזמן.&lt;/p&gt;
&lt;p&gt;העובדה שקיבלנו את התאוריה מתוך תורה קלאסית, עוזר לנו לענות בקלות על כל מיני שאלות קוונטיות. לדוגמה, במערכת הזו יש שימור אנרגיה! איך נוכל לראות את זה? אנחנו יודעים שמשוואות התנועה הקלאסיות מבטיחות שימור אנרגיה, ומשום שהמערכת הקוונטית מקייימת את אותן משוואות, אז יש שימור אנרגיה. האם יש שימור תנע? נסו לענות על השאלה הזו בעצמכם. שימו לב שאין צורך לחשוב על שיקולים קוונטים, כי כל הידע הקלאסי נותר, בגלל שמשוואות התנועה נותרו. אז אם יש שימור תנע או לא, הופכת לשאלה קלאסית.&lt;/p&gt;
&lt;p&gt;אם לצטט לרגע את דיראק:&lt;/p&gt;
&lt;blockquote&gt;
&lt;div class=&apos;english&apos;&gt;&quot;The correspondence between the quantum and classical theories lies not so much in the limiting agreement when $h \rightarrow 0$ as much as in the fact that the mathematical operations on the two theories obey in many cases the same laws&quot;
&lt;p&gt;Paul Dirac, 1925, ‘The fundamental equations of quantum mechanics’&lt;/div&gt;&lt;/p&gt;
&lt;/blockquote&gt;
&lt;p&gt;נסיים פה את הדיון בקוונטיזציה. בכתבה הבאה אנחנו נלמד על קוונטיזציה שניה. זה יהיה דיון קצר ואלגנטי, שפיסיקאים מקצועיים יוכלו לדלג עליו , ולקפוץ ישר לכתבה האחרונה - מה זו תורת השדות הקוונטית?&lt;/p&gt;</content:encoded></item><item><title><![CDATA[מבוא לתורת השדות חלק א׳]]></title><description><![CDATA[…]]></description><link>https://yotamvaknin.github.io//QFT-part-1/</link><guid isPermaLink="false">https://yotamvaknin.github.io//QFT-part-1/</guid><pubDate>Sun, 28 Apr 2019 20:00:00 GMT</pubDate><content:encoded>&lt;h2&gt;הקדמה&lt;/h2&gt;
&lt;p&gt;על אף פי שתורת השדות היא הצורה הכי יפה של תורת הקוונטים, נדיר שסטודנטים לתואר ראשון ואפילו שני מבינים עד הסוף איך בדיוק היא עובדת. במקום ללמוד לחשב אמפליטודות פיזור, אני רוצה לענות לפיסיקאי המנוסה והלא מנוסה על כמה שאלות לגבי QFT:&lt;/p&gt;
&lt;ul&gt;
&lt;li&gt;למה זה רעיון טוב?&lt;/li&gt;
&lt;li&gt;למה זו באמת הדרך היחידה לאחד בין קוונטים ליחסות פרטית?&lt;/li&gt;
&lt;li&gt;עכשיו כשהבנו, איך בכלל היא עובדת?&lt;/li&gt;
&lt;/ul&gt;
&lt;p&gt;קורסים בתורת השדות מתחילים כמעט מיד בביטויים כמו:&lt;/p&gt;
&lt;p&gt;$$ \psi= \int \frac{d^3 p}{(2 \pi)^3} \frac{1}{\sqrt{2 \omega}} \left[ \hat{a}_p e^{ipx}+\hat{a}_p^{\dagger} e^{-ipx} \right]$$&lt;/p&gt;
&lt;p&gt;שצצים להם כמעט משום מקום. זה מעודד כל צופה לאבד את היכולת לנסות להבין משהו, וכל חישוב שמגיע אחר כך הוא לעיתים קרובות לא יותר מהעברת סימנים ממקום למקום.&lt;/p&gt;
&lt;p&gt;הפוסטים האלה מתאימים למי שזה הרגע סיים קורס ראשון בתורת הקוונטים. אני מקווה שלאורך הקריאה אתם תבינו מספיק כדי שתוכלו לעצור פתאום ולכתוב בעצמכם את ההמשך, כמו שעשה פיינמן לפניכם, אבל גם לעבור את התהליך בצורה פסיבית זו חוויה נחמדה. לקוראים שכבר עשו קורס אחד או שניים בתורת השדות - אתם הקהל המרכזי שלי! קורסים בתורת השדות עושים עוול למקצוע, ואני רוצה לנסות לתקן אותו כאן.&lt;/p&gt;
&lt;p&gt;אז ברוכים הבאים! בואו נתחיל.&lt;/p&gt;
&lt;h2&gt;חלק ראשון - מה זו תורה יחסותית, ומה זו תורה קוונטית&lt;/h2&gt;
&lt;p&gt;בחלק הראשון הזה אני רוצה לנסות להבין מה בדיוק מאפיין תורה יחסותית ותורה קוונטית. כשנצליח לתאר בצורה מדוייקת את זוג המושגים האלו, שאר הדרך תעשה ברורה הרבה יותר. בחלק השני נדבר על קוונטיזציה, בחלק השלישי על “קוונטיזציה שניה”, ובחלק הרביעי נאסוף הכל ביחד ונקבל תורת שדות. אז בואו נתחיל מלהבין מה זו תורה קוונטית:&lt;/p&gt;
&lt;h3&gt;תורה קוונטית&lt;/h3&gt;
&lt;blockquote&gt;
&lt;p&gt;“I am aware that this formulation is not entirely unambiguous”
-שרדינגר,  בהערת שוליים למאמר שבו פרסם לראשונה את משוואת שרדינגר,  ואת הפתרון של אטום המימן.&lt;/p&gt;
&lt;/blockquote&gt;
&lt;p&gt;עבורנו, תורה קוונטית היא כל תורה שמתרחשת במרחב הילברט, כלומר מרחב ווקטורי עם מכפלה פנימית, שבה &lt;strong&gt;מצבים (ווקטורים במרחב הילברט) צוברים פאזה לפי האנרגיה שלהם&lt;/strong&gt;. ראוי להוסיף גם הנחה לגבי הסתברוית ומדידות שעליה לא נפרט כרגע, אבל היא זהה ב-QFT. העובדה שמצבים במרחב הילברט צוברים פאזה לפי אנרגיה שלהם, או יותר נכון:&lt;/p&gt;
&lt;p&gt;$$
i \hbar \frac{d}{dt} \left| \psi \right&gt; = H \left| \psi \right&gt;
$$
היא התכונה שמאפיינת תורות קוונטיות. מבחינתנו, כל תורה שיש בה מרחב ווקטורי ומגדירה איך ווקטורים משתנים בזמן היא תורה קוונטית. השאלה שנותרת היא רק מה המרחב, או במילים אחרות, אילו מצבים אפשר למדוד, ואיך הם מתקדמים בזמן - כלומר מה ההמילטוניאן.&lt;/p&gt;
&lt;p&gt;אז זה בעצם האתגר שלנו: למצוא מרחב הילברט והמילטוניאן שישמרו על העקרונות של תורת היחסות הפרטית. אם נעשה זאת בצורה הנכונה, התהליך יהיה כמעט טריוויאלי, ובאמת בקורסים בתורת השדות למצוא תאוריות יחסותיות הופך לספורט שמשמש לכתיבת מבחנים, ופיסיקאים תאורטיים מבלים קריירות שלמות בכתיבה של תאוריות כאלו.&lt;/p&gt;
&lt;p&gt;הפיסיקאי הראשון שהצליח לכתוב תאוריה שמתאימה לדרישות שלנו היה יקיר המערכת פול דיראק, ש(-כמובן-)עשה זאת באמצעות ניחוש מושכל מאוד. לפרטים של משוואת דיראק לא יהיה עבורנו הרבה ערך, ואני מקווה לכתוב עליה כתבה מסודרת ביום מן הימים. אבל מה שדיראק הצליח לעשות היה למצוא המילטוניאן שמקיים את הדרישה:&lt;/p&gt;
&lt;p&gt;$$ E^2 = P^2 + m^2 $$&lt;/p&gt;
&lt;p&gt;כאשר האנרגיה והתנע במשוואה הזו הם אופרטורים (ולא סקלרים או ווקטורים). אבל חשוב להבין שתאוריה ששומרת על היחס הזה, לאו דווקא מבטיח לנו שהיא גם יחסותית, מה שמוביל אותי לנושא הבא שלנו:&lt;/p&gt;
&lt;h3&gt;תאוריה יחסותית&lt;/h3&gt;
&lt;p&gt;בכל תאוריה יש גדלים שעוברים בצורות שונות בין מערכות ייחוס. תורת היחסות הפרטית מגדירה לנו מה מערכות הייחוס ה״מותרות״, שהן כל המערכות ייחוס שאפשר ״להגיע״ אליהן עם טרנס׳ לורנץ. לכל אובייקט יהיו כללי טרנספורמציה שונים בתורת היחסות הפרטית: טמפרטורה היא גודל שלא משתנה בין מערכות ייחוס, אנרגיה משתנה בצורה אחת, תנע בצורה אחרת. לכל גודל יש כלל טרנספורמציה משלו.&lt;/p&gt;
&lt;p&gt;מה שמאפיין תאוריה יחסותית הוא &lt;strong&gt;שמשוואות התנועה לא משתנות בין מערכות ייחוס&lt;/strong&gt;. כמעט כל הגדלים עוברים בין מערכות הייחוס בצורה לא טריוויאלית, אבל תאוריה יחסותית היא תאוריה שבה כל מערכת ייחוס משתמשת באותן משוואות דיפרנציאליות כדי לגלות איך נראה העתיד.&lt;/p&gt;
&lt;p&gt;נדגים זאת באמצעות דוגמה קצת ספקולטיבית: נניח שאנחנו מודדים במעבדה גודל חדש שלא נמדד קודם ומאפיין בצורה מסובכת מאוד את ההתנהגות של חלקיקים. נקרא לגודל הזה ״חמפרפור״. החמפרפור של חלקיק הוא ווקטור במרחב 5 מימדי מרוכב (או משהו…), ויש משוואה דיפרנציאלית שמתארת איך הוא משתנה בזמן עבור כל חלקיק. המשוואה מאוד מסובכת, ותלויה, איך לא, בתנע של החלקיק, במיקום שלו, ובכיוון הספין של החלקיק ביחס לירח. או משהו. למי אכפת.&lt;/p&gt;
&lt;p&gt;הגדלים שמשפיעים על המשוואה הדיפרנציאלית הזו (תנע, מיקום, כיוון ספין ביחס לירח) הם גדלים שמשתנים בין מערכות ייחוס שונות. יכול להיות שהם מסתדרים להם היטב כך שהמשוואה הדיפרנציאלית שכתבנו לחמפרפור נשארת בדיוק כמו שהיא אחרי שהעברנו את כל הפרמטרים האלה למערכת הייחוס החדשה, ואם כן, אז חמפרפור זה גודל שמור בין מערכות ייחוס. הידד!&lt;/p&gt;
&lt;p&gt;אבל יכול להיות שלא, ויכול להיות שכדי שהחמפרפור ימשיך לקיים בדיוק את אותה משוואה דיפרנציאלית, צריך גם לשנות אותו בין מערכות ייחוס. אנחנו נקרא לאופן שבו צריך לשנות את הווקטור ה-5 מימדי שלנו שמייצג את החמפרפור ״כלל הטרנספורמציה של חמפרפור תחת טרנספורמצית לורנץ״, או בשפה המקצועית ״ההצגה של חמפרפור בחבורת לורנץ״. השמות האלו נשמעים מרשימים מאוד עם המילה חמפרפור בפנים, אבל המשמעות היא ברורה - איך אנחנו מוודאים שאפשר לקדם את חמפרפור בזמן במערכת ייחוס אחת, או לקדם אותו באחרת, וכשנעבור בניהן כולם יסכימו על ערך החמפרפור של החלקיק. נשים לב שמדובר בדרישה מאוד מגבילה, כי &lt;strong&gt;המשוואה הדיפרנציאלית עצמה חייבת להיות זהה בשתי המערכות&lt;/strong&gt;. חוקי הטבע לא משתנים בין מערכות ייחוס.&lt;/p&gt;
&lt;p&gt;אז הודות לכמה גאונים שחקרו לטרסנפורמצית לורנץ את הצורה, מתברר שאנחנו יודעים לתאר את כל הגדלים ואת כל הטרסנפורמציות שיכולים יחדיו לקיים את הדרישה הזו. יותר מדוייק יהיה לומר שמצאנו את כל משוואות הגלים היחסותיות. הסיבה שזה נכון רק למשוואות גלים היא שתמיד נוכל להמציא עוד גדלים שלא תלויים בטרנספורמצית לורנץ ולגזור אותם איך שאנחנו רוצים. הנגזרת של חמפרפור לפי שלופלישלופ היא חמפרפור בריבוע בכל מערכת ייחוס, וזו משוואה יחסותית. אבל כשאנחנו עוסקים בנגזרות זמניות ומרחביות, מספר המשוואות האפשריות מוגבל ביותר. מדובר כמובן באינסוף משוואות, אבל האינסוף הזה הוא אינסוף משוואות מאוד ספציפיות, שנקראות משוואות ברגמן-וויגנר.  &lt;/p&gt;
&lt;p&gt;בפוסטים הבאים אני אראה במפורש משוואה כזו, אבל זה לא נחוץ כרגע. מה שחשוב הוא שהמטרה ברורה - איך אפשר להשתמש במשוואות ברגמן-וויגנר היחסותיות, כדי לכתוב תאוריה קוונטית על גבי מרחב הילברט?&lt;/p&gt;
&lt;p&gt;כל זאת ועוד, בפרק הבא.&lt;/p&gt;
&lt;!-- [salted duck eggs](http://en.wikipedia.org/wiki/Salted_duck_egg). --&gt;
&lt;!--
&gt; A salted duck egg is a Chinese preserved food product made by soaking duck
&gt; eggs in brine, or packing each egg in damp, salted charcoal. In Asian
&gt; firm-textured, round yolk that is bright orange-red in color.
 --&gt;
&lt;!-- ![Chinese Salty Egg](./salty_egg.jpg) --&gt;</content:encoded></item></channel></rss>